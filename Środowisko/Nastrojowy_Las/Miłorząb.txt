Drzewo z żółto-zielonymi liśćmi. Doświadczeni alchemicy są w stanie przyrządzić z niej miksturę miłości. Proces ten jest wyjątkowo czasochłonny i wymaga dużej precyzji. Musimy bowiem idealnie wydzielić żółte i zielone części liścia. Nawet delikatny błąd powoduje zepsucie specyfiku. Następnie oba specyfiki łączy się z innymi produktami tworząc dwa eliksiry, które należy połączyć w jeden eliksir. Proces łączenia musi przebiec w stosunkach 1 do 1, dolewając po kropelce specyfiku zielonego do roztworu żółtego, w odstępach nie mniejszych niż co 5 minut i nie większych niż 6 minut.

Mikstura w swojej ostatecznej formie powinna przybrać kolor jasno różowy. Mikstura sprawia, że osoba jej poddana zaczyna myśleć tylko o osobie, której włos pojawił się jako składnik mikstury. Osoba ta będzie na wszystkie sposoby próbowała dogodzić osobie w której się zakochała, na sposób który sama uzna za słuszny. Efekt trwa do 5 minut, z możliwością przedłużenia po podaniu kolejnej porcji specyfiku.

Uwaga, w skrajnych przypadkach osoba poddana działaniu mikstury, może uznać, że najlepszym wyjściem dla kochanka będzie śmierć aby uniknąć cierpienia. W związku z tym może próbować na swój okrężny sposób zabić miłość. Podawanie środka zwierzętom i potworom jest uważane za skrajną głupotę i może spowodować liczne obrażenia a nawet śmierć.
